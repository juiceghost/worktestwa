Det här e instruktionerna om provet: 

Hej studerande! Vi är glada att du nu ska göra det här testet för det betyder att vi ser potential i dig som front-end-utvecklare vilket gör att vi just nu är lika spända som du förhoppningsvis är.
​
Testet går ut på att utifrån en bild producera ett eller flera HTML-dokument med tillhörande CSS och JavaScript. Du finner allt du behöver i den bifogade zip-filen. Du får använda valfri font som inte är standard.
​
Vi rekommenderar att du läser igenom hela detta mail innan du börjar. Då vet du omfånget av testet och dess bedömningskriterier samt har allt underlag du behöver för att veta hur du ska fördela din tid.
​
 
​
Bedömning
Under rättningsprocessen kommer vi bland annat att granska och bedöma följande:
​
Generellt
Hur du använder dig av ramverk, bibliotek och annat som behandlar din kod, såsom React, Angular, Vue, Jade, Pug, SASS, LESS, Webpack, m.fl. Du får fritt använda det du vill, det vi ber om i så fall är en motivering av dina val samt att du även lämnar in de oprocessade källfilerna.
HTML
Val av HTML-version och användningen av dess element
Validerad HTML
Semantik
Browserkompatibilitet
Eventuellt val av bibliotek/ramverk
Hur eventuellt ovanstående bibliotek/ramverk används
CSS
Specificitet
Arkitektur
Återanvändbarhet
Optimering
Browserkompatibilitet
Responsive web design
Eventuellt val av bibliotek/ramverk
Hur eventuellt ovanstående bibliotek/ramverk används
JavaScript
Hantering av data
Hantering av DOM
Logik
Problemlösning
Arkitektur & paradigm
Eventhantering
Eventuellt val av bibliotek/ramverk
Hur eventuellt ovanstående bibliotek/ramverk används
Testet
Uppgiften är uppdelad i två delar.
​
I första delen visar du dina kunskaper i JavaScript och i den andra delen HTML och CSS.
​
Vi rekommenderar starkt att du gör båda uppgifterna. Om du efter halva tiden inte är klar med den första uppgiften rekommenderar vi att du avslutar den och påbörjar nästa. Målet med testet är att få en känsla för samtliga av dina kunskaper som front-end-utvecklare.
​
Vi ser hellre kreativa lösningar och kvalitativ kod än perfekt validering och pixelperfektion.
​
Uppgift 1 - JavaScript
Uppgiften är att skriva JavaScript-kod som uppfyller kraven på user storyn som beskrivs i nästa sektion.
​
Filen del-1.html i det bifogade materialet visar gränssnittet. Den enda ändring du får göra i den filen är att inkludera din JavaScript-kod på ditt föredragna sätt. Motivera ditt val. Du får inte ändra på något annat element i filen.
​
Notera att det inte krävs någon form av sessionshantering eller liknande. Du ska alltså inte lagra någon information vare sig på en server eller i klienten. Laddar man om sidan så nollställs formulär, tabell, inmatad data, m.m. Användaren får börja om från början i så fall.
​
User story
Anders vill kunna rapportera sin tid.
​
Han ska kunna fylla i formuläret för tidsrapportering och genom att klicka på knappen "Spara" få tiden synlig i listan av rapporterade tider.
​
I listan av rapporterade tider ska han kunna redigera och ta bort tider genom att klicka på motsvarande symbol i listan.
​
När han väljer att redigera en rapporterad tid ska han få formuläret ifyllt med den sparade datan för raden som ska redigeras.
​
När han sparar den redigerade datan ska formuläret tömmas och en ny tid kunna rapporteras. Den redigerade datan ska visas i listan för raden som redigerades.
​
När han väljer att ta bort en rapporterad tid ska en bekräftelse visas. Om han bekräftar borttagningen så tas raden bort från listan. Om han väljer att neka bekräftelsen ska ingenting ske.
​
Uppgift 2 - HTML och CSS
Filen mockup.png i det bifogade materialet visar en skiss över gränssnittet.
​
Din uppgift är att reproducera det i HTML och CSS.
Du får inte använda dig av några bibliotek, ramverk eller JavaScript-kod förutom att lägga in ikoner.
​
Fliken "Hjälp" ska alltid vara i botten till höger på viewporten.
​
Profilmenyn ska alltid vara i toppen till höger på viewporten.
​
Använd valfritt ikonbibliotek för ikonerna i huvudmenyn.
​
Grafik i mockupen som inte tillhandahållits av oss ska skapas med CSS, inga bilder.
​
Basera gärna din lösning på responsive web design. Du får själv välja tillvägagångssätt för övriga lägen än desktop.
​
Inlämning
Kom ihåg att granska bilden, planera och prioritera ditt arbete och skicka in det du har gjort innan tiden har gått ut, oavsett om du hunnit med allt eller inte inom den satta tidsramen.
​
Det viktigaste för oss är att se att du har rätt tänk för varje beståndsdel du jobbat på. Därför är det intressant att även se saker som inte blivit klara.
​
Du har tre timmar på dig från och med nu, vi väntar oss en leverans från dig senast kl 12.15 i dag. Lycka till!
 